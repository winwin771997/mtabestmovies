"About Fate (2022)~ Rotten Tomatoes – 60% ~Pauseလွန်ခဲ့တဲ့ရက်ပိုင်းလောက်ကမှ ပူပူနွေးနွေးထွက်ရှိထားတဲ့ အချစ်၊ ဟာသ၊ ဒရာမာဇာတ်ကားကောင်းလေးတစ်ကားဖြစ်ပြီး နာမည်ကျော်ဝတ္ထုတစ်အုပ်ဖြစ်တဲ့ The Irony of Fate ကိုအခြေခံပြီးရိုက်ကူးထားတာပါ။ ဇာတ်ကားရဲ့ အငွေ့အသက်က ဘယ်လိုလဲဆိုရင် Holidate တို့ She’s Out of My League တို့နဲ့ ဆင်တူပါတယ်။ Romance / Comedy ဇာတ်ကားသစ်တွေငတ်နေတဲ့ပရိသတ်အတွက်တော့ ပိတ်ရက်မှာ အပျင်းပြေကြည့်ဖို့ ဇာတ်ကားကောင်းတစ်ကားရလိုက်တာပါပဲ။တစ်ခါတစ်ရံမှာ Right person ကို Wrong time မှာရလိုက်တာမျိုးရှိသလို Wrong person က Right time မှာရောက်လာတာမျိုးလည်း ရှိတတ်ပါတယ်။ နှစ်မျိုးစလုံးကတော့ ထပ်တူဆိုးရွားပေမယ့် ဒီနေရာမှာဒုတိယတစ်မျိုးအကြောင်းကို အဓိကပြောချင်ပါတယ်။ မှန်ကန်တဲ့အချိန်မှာ မှားယွင်းတဲ့လူရောက်လာတဲ့ဖြစ်စဥ်မျိုးပေါ့။ မှန်ကန်တဲ့အချိန်ဆိုတာ အကြမ်းဖျဥ်းအားဖြင့်ပြောရရင် ကျွန်တော်တို့လူတစ်ယောက်ကို နှစ်နှစ်ကာကာချစ်ပေးဖို့ အဆင်သင့်ဖြစ်နေတဲ့အချိန်ပေါ့ဗျာ။ ဒီတော့ အဲဒီအချိန်မှာရောက်လာတဲ့သူကို Right person လို့ပဲထင်မှတ်မှားမိတတ်ကြပါတယ်။ မှန်ကန်တဲ့အချိန်ဆိုတာ အကြာကြီးတည်တံ့နေတဲ့အရာမဟုတ်တာကြောင့် နှလုံးသားကတည်ငြိမ်သွားတဲ့အချိန်မှ ကိုယ့်ဘေးကလူဟာ Right person ဟုတ်မနေမှန်းသိရတာမျိုးပါပဲ။ အဲဒီအချိန်မှာ သံယောဇဥ်တွေပါလာတဲ့အတွက် ပူလောင်နေမှန်းသိလျက် ဆုပ်ကိုင်ထားမိတဲ့သူတွေလည်းရှိသလို မှန်ကန်တဲ့ဆုံးဖြတ်ချက်ကိုချပြီး လွှတ်ချလိုက်နိုင်တဲ့လူတွေလည်းရှိကြပါတယ်။”Life is like a box of Chocolates, you never know what you’re going to get.” ဆိုတဲ့စကားလေးလည်းရှိတယ်မလား။ ဆိုလိုတာက ဘဝဆိုတာကံစမ်းမဲနှိုက်ရသလိုပါပဲ။ ကိုယ်ဘာရမလဲဆိုတာကိုယ်မသိနိုင်ပေမယ့် ပထမဆုံးအကြိမ်နှိုက်လိုက်တဲ့ မဲကမကောင်းဘူးဆိုရင် အဲဒီတစ်စောင်ကိုပဲ ဖက်တွယ်နေစရာမလိုပါဘူး။ လူတိုင်းမှာကြိုက်သလောက် ကံစမ်းပိုင်ခွင့်ရှိတဲ့အတွက် တစ်ကြိမ်ကြိမ်မှာတော့ ကိုယ်နဲ့လည်းကိုက်ညီသလိုကိုယ်လည်းလိုချင်နေတဲ့မဲလေးတစ်စောင်ကိုရလာမှာပါ။ဇာတ်ကားလေးရဲ့နာမည်အတိုင်းပဲ… ကံကြမ္မာဆိုတာက ဆန်းကြယ်တာကြောင့် သူမှသူ ကိုယ်မှကိုယ်ဆိုတဲ့အစွဲတွေကိုချွတ်ပြီး ကိုယ့်အပေါ်ဝန်ထုပ်ဖြစ်နေရင် လွှတ်ချလိုက်ပါ။ လူတိုင်းဟာ ပျော်ရွှင်မှုနဲ့ထိုက်တန်ပါတယ်။ ဇာတ်လမ်းအညွှန်းကလည်း ဒါပါပဲ။စကားချပ်အနေနဲ့ပြောရရင် ဝတ္ထုကိုပြန်ရိုက်တဲ့ရုပ်ရှင်ကားဖြစ်တာကြောင့် တချို့သော plot တွေဟာအနည်းငယ်ယုတ္တိမတန်သလို ခံစားရတာမျိုးရှိနိုင်ပါတယ်။ ဒါပေမဲ့ ရုပ်ရှင်တစ်ကားလိုမကြည့်ပဲ ဝတ္ထုတစ်အုပ်ဖတ်နေသလို ခံစားကြည့်ရှုမယ်ဆိုရင်တော့ ပြီးပြည့်စုံတဲ့ Fancy drama ကားလေး တစ်ကားလို့ပဲဆိုလိုက်ပါရစေ။(ဒီဇာတ်ကားနဲ့အညွှန်းကို Min Khant Bo မှ ပြန်ဆို ရေးသားထားပါတယ်)Size – 1.5GB, 740MBQuality – 1080p, 720p, 480pIMDb Rating – 5.8/10Format – mp4Duration – 1H 40MinGenre – Comedy, RomanceSubtitle – Myanmar Subtitle (Hardsub)Translated by Min Khant BoEncoded by Y"