"Stoker (2013)~ IMDb – 6.8/10, Rotten Tomatoes – 70% ~Pauseဒီနှစ်မှာ Decision to Leave နဲ့ ပြန်ပေါက်ခဲ့တဲ့ ကိုရီးယားဒါရိုက်တာကြီး ပတ်ချန်းဝုရဲ့ ဟောလိဝုဒ်မှာ ရိုက်ခဲ့တဲ့ကားပါ။ IMDb – 6.8/10 နဲ့ RT – 70% ဆိုတော့ rating တွေကတော့ ကောင်းမြဲပါပဲ။ ဒါပေမဲ့ ပတ်ချန်းဝုလို ဆရာ့ဆရာကြီးအနေနဲ့ဆိုရင်တော့ သိပ်မကောင်းလှဘူးပေါ့။ ဒီလိုအဖြစ်က ဖြစ်နေကျပါပဲ။ အာရှက ဂိဆရာတွေ ဟောလိဝုဒ်တက်ရိုက်လိုက်တိုင်းနီးပါးကို ဖြစ်နေကျ‌ပေါ့။ ဝေါင်ကာဝေးရဲ့ အနုဆုံးကားကလည်း သူဟောလိဝုဒ်တက်ရိုက်လိုက်တဲ့ကားပါပဲ။ ပတ်ချန်းဝုရဲ့ အနုဆုံးဆိုပေမဲ့လည်း ဒီရုပ်ရှင်က သူ့ဟာနဲ့သူတော့ တော်တော်ကောင်းတဲ့ရုပ်ရှင်ပါပဲ။ Thriller ကားပီသစွာပဲ တစ်စတစ်စချင်း ဆွဲခေါ်သွားပါလိမ့်မယ်။ ဒီရုပ်ရှင်ဟာ ပတ်ချန်းဝုကားပီပီသသ မင်းသား မင်းသမီးတွေရဲ့ သရုပ်ဆောင်စကေးပြခွင့်ရတဲ့ကားဆိုလည်းမမှားပါဘူး။ ဘာလို့ဆို တစ်ကားလုံး လူများများစားစားမပါလှပဲ ဒီ၃ယောက်တည်းကိုပဲ အသည်းယားစရာကောင်းအောင် ရိုက်ပြနေတာမို့ပါ။မင်းသမီးကတော့ အံ့ဖွယ်ကမ္ဘာထဲက အဲလစ်အဖြစ်နာမည်ကြီးပြီး ဒီနောက်ပိုင်း ကားကောင်းတွေမှာပဲ သရုပ်ဆောင်တော့တဲ့ Mia Wasikowska ရယ်၊ လွတ်လွတ်လပ်လပ် ဒေါက်ဖိနပ်စီးခွင့်ရသွားတဲ့ အန်တီနစ်ကိုးကစ်မင်းရယ်၊ နောက်ဆုံးနဲ့အကောင်းဆုံးကတော့ သူ့ထက် Art ပိုဆန်တဲ့ စူပါဟီးရိုးကား ခုထိမရှိသေးသလို အကောင်းဆုံးစူပါဟီးရိုးကားနည်းနည်းလေးတွေထဲ တစ်ကားဖြစ်တဲ့ Watchmen က Ozymandias အနေနဲ့လူသိများတဲ့ Matthew Goode ပါ။ ဒီသုံးယောက်ရဲ့ သရုပ်ဆောင်အားပြိုင်မှုကိုပဲ ပတ်ချန်းဝုက အသားပေး ရိုက်ကူးထားပါတယ်။ ထူးတာကတော့ ဒီရုပ်ရှင်ကို ထုတ်တဲ့သူက Ridley Scott ပါ ဂန္တဝင်သမိုင်းတွင် Sci-Fi ကားတွေဖြစ်တဲ့ Blade Runnerတို့ Alienတို့ကို ရိုက်ကူးခဲ့တဲ့သူပါ။ Oldboy တို့ The Handmaiden တို့လို ကားတွေကိုရိုက်ခဲ့တဲ့ ပတ်ချန်းဝုကားဖြစ်နေတာနဲ့တင် ဒီရုပ်ရှင်က တော်တော်တန်နေပြီကို ရစ်ဒလေစကော့ကလည်းထုတ်၊ မင်းသားမင်းသမီးတွေလည်း ကြမ်းတာမို့ Thriller ကြိုက်တဲ့သူတွေ၊ ပတ်ချန်းဝုကြိုက်တဲ့သူတွေကြည့်သင့်တဲ့ ရုပ်ရှင်ပါပဲ။(ဒီဇာတ်ကားနဲ့အညွှန်းကို WiRa Aung မှ ပြန်ဆို ရေးသားထားပါတယ်)Size – 1.6GB, 660MBQuality – 1080p, 720pIMDb Rating – 6.8/10Format – mp4Duration – 1H 39MinGenre – Drama, ThrillerSubtitle – Myanmar Subtitle (Hardsub)Translated by WiRa AungEncoded by Y"