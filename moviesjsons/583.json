"The High Note (2020)~ IMDb – 6.4/10, Rotten Tomatoes – 71% ~Pauseမာဂရက် ရှားဝုဒ် (မက်ဂ်) ဆိုတဲ့ ကောင်မလေးဟာ တန်းဝင်အဆိုတော်ကြီး ဂရေ့စ် ဒေးဗစ် ရဲ့ အတွင်းရေးမှူးလေးတစ်ယောက်ပေါ့။ မက်ဂ်ရဲ့ မိခင်က အဆိုတော်၊ ဖခင်က ရေဒီယိုအစီအစဉ်မှူးဆိုတော့ ဂီတနဲ့ ရင်းနှီးသူဖြစ်ပြီး ဂီတအကြောင်း ကောင်းကောင်းသိပါတယ်။ သူ့ရဲ့ရည်မှန်းချက်က ဂရေ့စ်ရဲ့ ထုတ်လုပ်ရေးမှူးဖြစ်လာချင်တာပါ။ ဒါပေမဲ့ ငယ်ရွယ်နုနယ်လွန်းတာကြောင့် ယုံကြည်မှုမရရှာတော့ တိတ်တိတ်လေးခိုးပြီး သီချင်းလေးတွေ အစမ်းထုတ်လုပ်ကြည့်နေသူပေါ့။ဒီလိုနဲ့ အသံသိပ်ကောင်းပြီး ဆွဲဆောင်အားပြင်းတဲ့ ကောင်လေးတစ်ယောက်ကို ချစ်လည်းချစ်မိ၊ အသံကိုလည်း ကြွေခဲ့ရတဲ့ မက်ဂ်က သူ့ကို သီချင်းတွေ ထုတ်လုပ်ပေးဖို့ ကြိုးစားကြည့်တယ်။ ဂရေ့စ်ဆီရယ်၊ ကောင်လေးဆီရယ် အပြန်အလှန် ပြေးပြေးလွှားလွှားနဲ့ သူ့ရဲ့ ထုတ်လုပ်ရေးမှူးအိပ်မက်ကို အကောင်အထည်ဖော်ဖို့ကြိုးစားရင်း တလွဲတချော်တွေဖြစ်လာတဲ့အခါ၊ မက်ဂ်တစ်ယောက် ငါးရံ့နှစ်ကောင်ဖမ်းရင်း ဖွတ်မရ ဓားမ,ဆုံး အဖြစ်ကို ကြုံရတာပေါ့လေ။ဒီဇာတ်ကားမှာ သီချင်းကောင်းလေးတွေ အများကြီးပါဝင်ပြီး ကြိုးစားပမ်းစား ဘာသာပြန်ပေးထားပါတယ်။ သံစဉ်နဲ့အလိုက်ဖက်ဆုံး အနုအရွစာသားတွေကို သေသေချာချာစဉ်းစားပြီးတော့ပေါ့။ မကောင်းခဲ့ရင် ကျွန်တော်ညံ့လို့ပါ။ သီချင်းတွေက သိပ်ကောင်းပါတယ်။ Dakota Johnson က မက်ဂ် အဖြစ် သရုပ်ဆောင်ထားပါတယ်။ မပြင်မဆင် အဝတ်အစား ဖရိုဖရဲနဲ့ အလုပ်များတဲ့ကောင်မလေးအဖြစ် သရုပ်ဆောင်နေပေမဲ့ သူ့ရဲ့ သဘာဝအလှက ခမ်းနားလွန်းပါတယ်လေ။ Tracee Joy Silberstein က ဂရေ့စ် ဒေးဗစ် အဖြစ် သရုပ်ဆောင်ထားပါတယ်။ မိသားစုနဲ့အတူ ရယ်ရယ်မောမောနဲ့ သီချင်းကောင်းလေးတွေ တငြိမ့်ငြိမ့်ခံစားဖို့ ရွေးချယ်သင့်တဲ့ ဇာတ်ကားကောင်းလေးပါပဲဗျာ။(ဒီဇာတ်ကားနဲ့အညွှန်းကို Arr Khun Winchester မှ ပြန်ဆို ရေးသားထားပါတယ်)Size – 1.3GB, 690MBQuality – 1080p, 720pIMDb Rating – 6.4/10Format – mp4Duration – 1H 53MinGenre – Drama, Music, RomanceSubtitle – Myanmar Subtitle (Hardsub)Translated by Arr Khun WinchesterEncoded by Y"